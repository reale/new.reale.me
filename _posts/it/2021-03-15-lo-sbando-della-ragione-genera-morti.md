---
title: "Lo sbando della ragione genera morti"
lang: it
ref: lo-sbando-della-ragione-genera-morti
categories: [publications, articles]
tags: [covid 19, italy, europe, vaccines, politics]
featured_image: /assets/images/2021-03-15-lo-sbando-della-ragione-genera-morti.png
publication: "Eventual Consistency"
canonical: https://medium.com/reale/lo-sbando-della-ragione-genera-morti-e9c9aea2b262
---

Viviamo ormai dentro una distopia informativa colossale.

Adesso l'AIFA, contraddicendo la sua dichiarazione di poche ore
prima, [sospende "in via precauzionale" la somministrazione di AstraZeneca in
tutta Italia "in attesa dei pronunciamenti
dell'EMA"](https://www.aifa.gov.it/web/guest/-/aifa-sospensione-precauzionale-del-vaccino-astrazeneca).
Nel frattempo, [il Ministero dell'Interno mette in guardia contro un presunto
falso comunicato
dell'AIFA](https://www.interno.gov.it/it/notizie/polizia-postale-segnala-falso-comunicato-dellaifa-sul-vaccino-astrazeneca).

Lasciamo stare che dopo DECINE DI MILIONI di dosi somministrate nel mondo (di
cui 17 milioni in Europa) [ancora non è emersa nessuna correlazione con
problemi a carico dell'apparato
circolatorio](https://www.nytimes.com/live/2021/03/15/world/covid-19-coronavirus).
Nessuna correlazione, altro che causazione.

Lasciamo stare che sospendere la campagna vaccinale significa farsi carico di
migliaia di morti in più e di una gestione logistica ancora più complessa,
vista l'isteria collettiva che ci si sta mangiando vivi.

Ma dov'è la gestione della crisi? Dov'è il coordinamento delle istituzioni?
Dov'è la leadership? Dov'è la comunicazione pubblica come asset strategico
dello Stato? Ne abbiamo parlato per anni solo per prepararci a uno sfacelo
così?
