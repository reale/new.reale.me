---
title: "Verso una governance europea dell'AI"
lang: it
ref: e-privacy-xxix
categories: [talks]
tags: []
#featured_image: /assets/images/2021-04-17-ods2021.jpg
#conference: "Raduno Open Data Sicilia 2021"
location: online
media:
  website: https://e-privacy.winstonsmith.org/e-privacy-XXIX-programma.html
---

Il nuovo Regolamento europeo sull'intelligenza artificiale, la cui versione
definitiva è stata resa pubblica il 21 aprile 2021, rappresenta il naturale
complemento al GDPR. Le limitazioni stavolta però non riguardano direttamente i
dati personali ed il loro trattamento, bensì gli algoritmi e le applicazioni
considerate "ad alto rischio". Alcune tecnologie (incluse quelle per la
sorveglianza di massa) saranno vietate tout court (almeno sulla carta), altre
potranno essere impiegate soltanto a patto che vengano soddisfatti determinati
criteri sulla qualità dei dataset (assenza di bias) e sulla "filiera". Al di là
di alcune lacune del Regolamento, la sfida (come per il GDPR) sarà impedire che
abbiano priorità aspetti puramente formali e che lo sforzo di tracciare una via
europea all'intelligenza artificiale sia occasione non soltanto di tutela ma
anche di investimenti.
